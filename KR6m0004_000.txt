#-*- mode: mandoku-view; -*-
#+TITLE: 般若燈論釋
#+DATE: 2015-08-30 20:52:59.115150
#+PROPERTY: JUAN 0
#+PROPERTY: ID KR6m0004
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD

<pb:KR6m0004_TKD_16-0401a>
<md:KR6m0004_T_000-0050c>¶¶般¶若燈論釋序¶¶釋慧賾述¶寸般若
燈論者一名中論本有五百偈龍樹
¶菩薩之所作也借燈爲名者無分別
智有寂¶照之功也舉中摽目者鑑亡
緣觀等離二¶邊也然則燈本無心智
也亡照法性平等中¶義在斯故寄論
以明之也若夫尋詮帶旨執¶俗迷眞
顚沛斷常之間造次有無之内守¶名
喪實攀葉亡根者豈欲尒哉蓋有由
矣請¶試陳之若乃搆分別之因招虛
妄之果惑業¶熏其内識惡友結其外
緣致令慢聳崇山見¶深滄海恚火難
觸詞鋒罕當聞說有而快心¶聽談空
而起謗六種偏執各謂非偏五百論
¶師爭興異論或將邪乱正或以僞齊
眞識似¶悟而翻迷敎雖通而更壅可
謂損珠翫石棄¶寶負薪觀晝怖龍尋
跡怯象愛好如此良可¶悲夫龍樹菩
薩救世挺生呵嗜慾而發心¶閱深經
而自鄙蒙獨尊之懸記燃法炬於閻
¶浮且其地越初依功超伏位旣窮一
實且¶究二能佩兩印而定百家
<pb:KR6m0004_TKD_16-0401b>
混三空而齊萬物¶點塵刧數歷試諸
難悼彼羣迷故作斯論文¶玄旨妙破
巧申工被之鈍根多生怯退有分¶別
明菩薩者大乘法將體道居衷遐覽
眞¶言爲其釋論開秘密藏賜如意珠
略廣相¶成師資㸦顯至若自乘異執
鬱起千端外道¶殊計紛然万緖驢乘
競馳於駕駟螢火爭耀<md:KR6m0004_T_000-0051a>¶於龍燭莫不
摽其品類顯厥師宗玉石旣分¶玄黃
巳判西域染翰乃有數家考實析微
¶此爲精詣若含通本末有六千偈梵
文如¶此翻則減之我
¶皇帝神道邁於義農陶鑄侔於造化
一六合¶而貫三才攝四生而弘十善
崇本息末無¶爲太平守母存子不言
而治偏復留心釋典¶遐想至眞以爲
聖教東流年淹數百而億象¶所負闕
者猶多希聞未聞勞於寤寐中天竺
¶國三藏法師波羅頗蜜多羅唐言明友
學兼¶半滿慱綜羣詮喪我怡神搜玄
養性遊方在¶念利物爲懷故能附杙
傳身舉煙召伴¶昌永霜而越蔥嶺犯
風熱而渡沙河時積¶五年塗經四萬
般若燈論釋卷苐一苐二張寸
<pb:KR6m0004_TKD_16-0401c>
以大唐貞觀元年歲次娵觜¶十一月
二十日頂戴梵文至止京輦昔秦徴
¶童壽苦用戎兵漢請摩騰遠勞蕃使
詎可方¶兹感應道契冥符家國休祥
德人爰降有司¶奏見殊悦帝心其年有
勅安置大興善寺仍¶請譯出寶星經
一部四年六月移住勝光乃¶召義學
沙門慧乘慧朗法常曇藏智首慧
¶明道岳僧辯僧珍智解文順法琳靈
佳¶慧賾慧淨等傳譯沙門玄謨僧伽
及三藏同¶學崛多律師等同作證明
對翻此論尙書左¶㒒射邠國公房玄
齡太子詹事杜正倫禮部¶尙書趙郡
王李孝恭等並是翊聖賢臣佐時
¶匡濟盡忠貞而事主外形骸以求法自
聖君¶肇慮竟此弘宣利深益厚寔資
開發監譯
¶勅使石光祿大夫太府卿蘭陵簫璟
信根篤¶始慧力要終寂慮尋眞虛心
慕道贊揚影<md:KR6m0004_T_000-0051b>¶響勸助無輟其諸德
僧夙興匪懈研覈幽¶旨去華存實目
擊則欣其會理函丈則究其¶是非文
雖定而覆詳義乃明而重審歲次¶壽
般若燈論釋卷苐一苐三張寸
<pb:KR6m0004_TKD_16-0402a>
星十月十七日撿勘畢了其爲論也
觀明¶中道而存中失觀空顯第一而
得一乖空¶然則司南之車本示迷者
照膽之鏡爲鑑邪¶人無邪則鏡無所
施不迷則車不爲用斯¶論破申其由
此矣雖復厈内遮外盡妄窮¶眞而存
乎妙存破如可破蕩蕩焉恢恢焉¶迎
之靡測其源順之罔知其末信是瑩
心神¶之砥礪越溟嶮之舟輿駭昏識
之雷建照幽¶塗之日月者矣此土先有
中論四卷本偈大¶同賓頭盧伽爲其
注解晦其部執學者昧焉¶此論旣興
可爲明鏡庶悟玄君子詳而味之¶也